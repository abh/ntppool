[% page.title = 'Kuinka määritän NTP:n käyttämään poolia?' %]

<div class="block">
	<h3 id="use">Kuinka käytän pool.ntp.orgia?</h3>

	<p>
	Jo haluat vain synkronoida tietokoneesi kellon verkkoon, asetustiedosto
	(<a href="https://www.ntp.org">ntp.org:in jakelemalle</a> ntpd-ohjelmalle
        millä tahansa tuetuista käyttöjärjestelmistä (<b>Linux, *BSD, Windows ja
        jopa jotkin eksoottisemmat järjestelmät</b>) on hyvin yksinkertainen:
	</p>

  [% INCLUDE "ntppool/use/sample-config.html" %]

	<p>
	Nimet 0, 1, 2 ja 3.pool.ntp.org viittaavat satunnaiseen joukkoon palvelimia
	jotka muuttuvat kerran tunnissa. Varmista että tietokoneesi kello on asetettu
	jokseenkin järkevään aikaan (muutaman minuutin sisään oikeasta ajasta) –
	voit käyttää komentoa <code>ntpdate pool.ntp.org</code>, tai pelkästään komentoa
	<code>date</code> ja asettaa ajan rannekellosi aikaan. Käynnistä ntpd,
        ja jonkin ajan kuluttua (tämä voi kestää jopa puoli tuntia!) komennon
        <code>ntpq -pn</code> pitäisi näyttää jotakin seuraavanlaista:
	</p>

  [% INCLUDE "ntppool/use/sample-ntpq.html" %]

	<p>
	IP-osoitteet eroavat, koska sinulle on jaettu satunnaiset
	aikapalvelimet. Tärkeintä on, että yksi riveistä alkaa asteriskilla
	(<code>*</code>) – tämä tarkoittaa että tietokoneesi saa ajan Internetistä
	eikä sinun enää koskaan tarvitse huolehtia siitä!
	</p>

	<p>
	Osoitteiden <code>pool.ntp.org</code> (tai <code>0.pool.ntp.org</code>, <code>1.pool.ntp.org</code> jne.)
  käyttäminen palauttaa yleensä IP-osoitteita palvelimiin jotka ovat omassa maassasi
  tai lähellä sitä. Useimmille käyttäjille tämä takaa parhaat tulokset.
  </p>

  <p>Voit käyttää myös <a href="/zone/@">mannervyöhykkeitä</a> (esimerkiksi
	<a href="/zone/europe">europe</a>,
	<a href="/zone/north-america">north-america</a>,
	<a href="/zone/oceania">oceania</a>
	tai <a href="/zone/asia">asia</a>.pool.ntp.org),
	tai maavyöhykettä (esim. fi.pool.ntp.org Suomessa).
  Kaikissa näissä vyöhykkeissä voidaan samalla tavalla käyttää 0-, 1-, 2- tai 3-etuliitettä,
  esim. 0.fi.pool.ntp.org. Huomaa kuitenkin että maallesi ei
	välttämättä ole vyöhykettä, tai se saattaa sisältää vain muutamia aikapalvelimia.
	</p>

	<p>
	Jos käytät <b>uudehkoa Windowsin versiota</b>, voit käyttää myös
	järjestelmän sisäänrakennettua ntp-asiakasta. Aja vain ylläpitäjänä komentokehotteessa komento:</p>
<pre class="code">
w32tm /config /syncfromflags:manual /manualpeerlist:"0.pool.ntp.org 1.pool.ntp.org 2.pool.ntp.org 3.pool.ntp.org"
</pre>
	<p>
  Tämä toimii Windows 2003:ssa ja uudemmissa. Jos käytät vanhempaa
  Windowsin versiota, voit kokeilla komentoa</p>
<pre class="code">
net time /setsntp:"0.pool.ntp.org 1.pool.ntp.org 2.pool.ntp.org 3.pool.ntp.org"
</pre>
	<p>
  Saman saa aikaiseksi myös napsauttamalla (ylläpitäjänä kirjautuneena) hiiren oikealla
	painikkeella tehtäväpalkin oikeassa reunassa olevaa kelloa, valitsemalla
	”Muuta päivämäärä ja kellonaika” ja määrittämällä aikapalvelimen Intenet-aika-välilehdellä.
	</p>

	<p>
	Meinberg on mukauttanut <a href="http://www.meinberg.de/english/sw/ntp.htm">ntp-palvelinohjelmiston Windowsille</a>.
	</p>

	<p>
	Jos Windows-järjestelmäsi kuuluu toimialueeseen, voi olla ettet pysty päivittämään koneen kellonaikaa itse.
  Lisätietoja ajan asettamisesta Windowsissa löydät <a href="https://technet.microsoft.com/en-us/library/cc773013%28WS.10%29.aspx">Microsoft Technetin artikkelista ”How Windows Time Service Works”</a>.
	</p>
</div>

<div class="block">
	<h3 id="notes">Huomioita</h3>

  <p><span class="hook">Harkitse, soveltuuko NTP Pool käyttöösi</span>. Jos liiketoiminta, organisaatiosi
  tai ihmishenget ovat riippuvaisia oikeasta ajasta tai voivat vaarantua ajan virheellisyydestä, sinun
  ei tulisi tyytyä noutamaan sitä ”jostain Internetistä”. NTP Pool on yleisesti hyvin korkeatasoinen, mutta
  se on vapaaehtoisten vapaa-ajallaan ylläpitämä palvelu. Keskustele laitteisto- ja palveluntarjoajiesi kanssa
  paikallisen ja luotettavan palvelun asentamisesta käyttöösi. Lue myös <a href="/tos.html">käyttöehdot</a>.

  Suosittelemme <a href="http://www.meinbergglobal.com/english/products/ntp-time-server.htm">Meinbergin</a>
  valmistamia aikapalvelimia, mutta niitä saa myös <a href="http://www.endruntechnologies.com/NTP-Servers/gps-cdma-ntp.htm">End Runilta</a>,
  <a href="http://www.spectracomcorp.com/ProductsServices/TimingSynchronization/NetworkTimeServers/tabid/112/Default.aspx">Spectracomilta</a>
  ja monilta muilta.</p>

	<p><span class="hook">Jos sinulla on kiinteä IP-osoite ja kohtuullisen nopea Internet-yhteys</span>
	(kaista ei ole niin tärkeä tekijä mutta järjestelmän tulisi olla vakaa eikä liian kuormitettu),
	harkitse palvelimesi lahjoittamista pooliin. Se ei aiheuta palvelimellesi muutamaa sataa tavua enempää liikennettä
	sekunnissa, mutta autat projektin selviämistä. Lisätietoja löydät <a href="/fi/join.html">liittymissivulta</a>.
	</p>

	<p><span class="hook">Jos Internet-palveluntarjoajallasi on aikapalvelin</span>, tai jos tiedät hyvän
	aikapalvelimen lähelläsi, sinun kannattaa käyttää sitä poolin palvelimien sijaan. Näin saat luultavasti
	paremman ajan ja kuormitat samalla verkkoa vähemmän. Jos tiedät vain yhden aikapalvelimen lähelläsi,
	voit tietenkin käyttää sitä ja lisäksi esimerkiksi kahta pool.ntp.org:in palvelinta.
	</p>

	<p><span class="hook">Joskus voi käydä niin että sinulle määritetään sama aikapalvelin kahdesti</span> –
	yleensä ongelma ratkeaa käynnistämällä ntp-palvelin uudestaan. Jos käytät maavyöhykettä, huomaa että
	ongelma voi johtua siitä että vyöhykkeeseen ei kuulu kuin yksi palvelin. Tällöin on parempi
	käyttää mannervyöhykettä. Voit <a href="/zone">selata vyöhykkeitä</a> tarkistaaksesi kuinka monta
	palvelinta vyöhykkeissä on.
	</p>

	<p><span class="hook">Ole kohtelias</span>. Monet palvelimista ovat vapaaehtoisten ylläpitämiä, ja lähes
	kaikki palvelimista ovat oikeastaan tiedosto-, sähköposti- tai Web-palvelimia jotka lisäksi palvelevat myös
	ntp:tä. Älä käytä useampaa kuin neljää palvelinta asetustiedostossasi äläkä temppuile <code>burst</code>illa
	tai <code>minpoll</code>illa – ainoa mitä saavutat on lisäkuormaa vapaaehtoisille aikapalvelimille.
	</p>

	<p><span class="hook">Varmista että koneesi <i>aikavyöhykeasetus</i> on oikein</span>.
	ntpd ei itsessään tee mitään aikavyöhykkeille vaan käyttää sisäisesti UTC-aikaa.
	</p>

	<p><span class="hook">Jos synkronoit kokonaista verkkoa pool.ntp.org:iin</span>, asenna yksi
	paikallisista koneista aikapalvelimeksi ja synkronoi muut koneet tähän koneeseen.
	Tämä vaatii hieman järjestelyjä mutta ei oikeasti ole kovin vaikeaa. Ja voit aina kysyä apua
	<a href="news:comp.protocols.time.ntp">comp.protocols.time.ntp-uutisryhmästä</a>.

	<p class="thanks">Tässä kohtaa haluaisin lausua kiitokseni heille jotka lahjoittavat aikaansa ja
	aikapalvelimiaan tähän verkostoon.
	</p>
</div>

[% page.title = 'Hvordan setter jeg opp NTP til å bruke puljen?' %]

<div class="block">
	<h3 id="use">Hvordan bruker jeg pool.ntp.org?</h3>

	<p>
		Hvis du bare vil synkronisere datamaskinens klokke til nettverket, er
		konfigurasjonsfilen (for ntpd-programmet fra
		<a href="https://www.ntp.org/">ntp.org-distribusjonen</a>, på ethvert
		støttet operativsystem –
		<b>Linux, *BSD, Windows og til og med noen mer eksotiske systemer</b>)
		veldig enkel:
	</p>

	[% INCLUDE "ntppool/use/sample-config.html" %]

	<p>
		Navnene 0, 1, 2 og <code>3.pool.ntp.org</code> peker til et tilfeldig sett
		med servere som endres hver time. Sørg for at datamaskinens klokke er satt
		til noe fornuftig (innen noen minutter av den "riktige" tiden) – du kan
		bruke <code>ntpdate pool.ntp.org</code>, eller du kan bruke
		<code>date</code>-kommandoen og stille den etter klokken din. Start ntpd, og
		etter en stund (det kan ta opptil en halvtime!) bør
		<code>ntpq -pn</code> vise noe som dette:
	</p>

	[% INCLUDE "ntppool/use/sample-ntpq.html" %]

	<p>
		IP-adressene vil være forskjellige, fordi du har blitt tildelt tilfeldige
		tidstjenere. Det essensielle er at én av linjene starter med en stjerne
		(<code>*</code>), som betyr at datamaskinen din får tiden fra internett – som
		betyr at du aldri trenger å tenke på det igjen!
	</p>
	<p>
		Oppslag mot <code>pool.ntp.org</code> (eller <code>0.pool.ntp.org</code>,
		<code>1.pool.ntp.org</code>, osv.) vil vanligvis returnere IP-adresser for
		servere i eller nær ditt land. For de fleste brukere gir dette de beste
		resultatene.
	</p>

	<p>
		Du kan også bruke <a href="/zone/@">kontinentale soner</a> (for eksempel
		<a href="/zone/europe">europe</a>,
		<a href="/zone/north-america">north-america</a>,
		<a href="/zone/oceania">oceania</a> eller
		<code><a href="/zone/asia">asia</a>.pool.ntp.org</code>), eller en landsone
		(som <code>no.pool.ntp.org</code> i Norge). Alle disse sonene kan
		bruke 0, 1, 2 eller 3 som prefiks, som <code>0.no.pool.ntp.org</code>.
		Husk at det er ikke alle land som har en egen landsone,
		og noen soner inneholder kun én eller to tidstjenere.
	</p>
	<p>
		Vær også oppmerksom på at systemet for øyeblikket bare gir IPv6-adresser (i
		tillegg til IPv4-adresser) for en sone som er prefikset med tallet 2, for
		eksempel <code>2.pool.ntp.org</code> (gitt at det finnes IPv6-NTP-servere i
		den respektive sonen). Sonenavn uten et tall som prefiks, eller med
		prefikset 0, 1 eller 3, gir for tiden kun IPv4-adresser.
	</p>

	<p>
		Hvis du bruker <b>en nyere Windows-versjon</b>, kan du bruke NTP-klienten
		som er innebygd i systemet.
	</p>
	<p>
		Høyreklikk på dato/klokke i systemfeltet og velg Juster dato/klokkeslett,
		eller åpne innstillinger med Win+I og klikk Tid og språk → Dato og tid. Bla
		ned og klikk Dato, tid og regional formatering. Bla ned og klikk Ytterligere
		dato-, tids- og regioninnstillinger. Klikk på Dato og tid og deretter
		Internett-tid. Klikk på knappen Endre innstillinger. Skriv inn
		<code>pool.ntp.org</code> og klikk Oppdater nå.
	</p>
	<p>
		Test ved å høyreklikke på dato/klokke i systemfeltet og velge Juster
		dato/klokkeslett, eller åpne innstillinger med Win+I og klikk Tid og språk →
		Dato og tid. Klikk på knappen "Synkroniser nå".
	</p>
	<p>
		Hvis Windows-systemet ditt er administrert av en katalogtjeneste, kan det
		hende at du ikke kan oppdatere datamaskinens tid uavhengig. For mer
		informasjon om å stille inn tid på Windows, se
		<a
			href="https://learn.microsoft.com/nb-no/previous-versions/windows/it-pro/windows-server-2003/cc773013(v=ws.10)">How
			Windows Time Service Works</a>.
	</p>
</div>

<div class="block">
	<h3 id="notes">Tilleggsinformasjon</h3>

	<p>
		<span class="hook">Vurder om NTP-puljen er passende for ditt bruk</span>.
		Hvis bedrifter, organisasjoner eller menneskeliv er avhengige av korrekt tid
		eller kan skades av feil tid, bør du ikke "bare bruke tid fra internett".
		NTP-puljen er generelt av høy kvalitet, men det er en tjeneste drevet av
		frivillige på fritiden. Snakk med dine utstyrs- og tjenesteleverandører om å
		sette opp en lokal og pålitelig tjeneste for deg. Se også våre
		<a href="/tos.html">bruksvilkår</a>.
	</p>

	<p>
		<span class="hook">Hvis du har en statisk IP-adresse og en stabil Internett-tilkobling</span>
		(båndbredde er ikke så viktig, men den bør være stabil og ikke for høyt
		belastet), kan du vurdere å donere serveren din til serverpuljen. Det koster deg
		ikke mer enn noen få hundre byte per sekund med trafikk, og du hjelper
		prosjektet med å overleve. Vennligst
		<a href="/join.html">les om hvordan du kan bidra</a> for mer informasjon.
	</p>

	<p>
		<span class="hook">Hvis Internett-leverandøren din har en tidstjeneste</span>, eller hvis du kjenner til en god
		tidstjener i nærheten, bør du bruke den
		og ikke puljen. Du vil sannsynligvis få bedre tid og bruke færre
		nettverksressurser. Hvis du bare kjenner til én tidstjener i nærheten, kan
		du bruke den og supplere med to fra pool.ntp.org.
	</p>

	<p>
		<span class="hook">Det kan sjelden skje at du tildeles den samme tidstjeneren to
			ganger</span>
		– ved å starte NTP-serveren på nytt løser dette vanligvis problemet. Men hvis du
		bruker en landsone, kan det også være fordi det bare finnes én kjent server i
		for det landet. Bruk heller en kontinental sone i slike tilfeller.
		Du kan <a href="/zone">bla gjennom sonene</a> for å se hvor mange
		servere som finnes i hver sone.
	</p>

	<p>
		<span class="hook">Vær vennlig</span>. Mange av tidstjenerene drives av
		frivillige, og nesten alle tidstjenere er egentlig fil-, e-post- eller
		webservere som tilfeldigvis også kjører NTP. Så ikke bruk mer enn fire
		tidstjenere i konfigurasjonen din, og ikke bruk triks som
		<code>burst</code> eller <code>minpoll</code>. Det vil bare påføre ekstra
		belastning på de frivillige tidstjenerne.
	</p>

	<p>
		<span class="hook">Sørg for at <i>tidssonekonfigurasjonen</i> på datamaskinen din er
			korrekt</span>. ntpd selv gjør ingenting med tidssonene, det bruker kun UTC internt.
	</p>

	<p>
		<span class="hook">Hvis du synkroniserer et nettverk mot pool.ntp.org</span>, vennligst sett opp én av maskinene
		dine som tidstjener, og la de andre
		maskinene synkronisere mot denne. (Du må lese deg opp litt, men det er ikke
		vanskelig. Og du har alltid
		<a href="news:comp.protocols.time.ntp">comp.protocols.time.ntp-nyhetsgruppen</a>
		for å spørre om hjelp.)
	</p>

	<p class="thanks">
		Til slutt vil jeg takke alle som donerer tid og tidstjenere til nettverket.
	</p>
</div>
